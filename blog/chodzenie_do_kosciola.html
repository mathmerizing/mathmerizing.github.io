<!DOCTYPE html>
<html lang="en">
    <head>
        <title>Dlaczego chodzimy do kościoła</title>
        <link rel='stylesheet' href='https://maxcdn.bootstrapcdn.com/bootstrap/4.0.0/css/bootstrap.min.css' integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
        </head>
    <body>
        <header class="bg-primary text-white text-center">
            </header>

        <div class="container mt-5">
            <h1 class="text-center">Dlaczego chodzimy do kościoła</h1>
            <p class="text-muted text-center"><i>20 Grudnia 2025</i></p>
            <hr>
            
            <img class="img-fluid w-100" src="../res/chodzenie_do_kosciola.png" alt="Zdjęcie o chodzeniu do kościoła">
            <br><br>
            <p><b>Dlaczego wierzący chodzą do kościoła, jak Bóg jest wszędzie?</b> Takie pytanie zostało mi zadane pewien czas temu i rozumiem, skąd się ono bierze. Bóg jest wszędzie, jest w każdym z nas, w naturze, w całym otaczającym nas świecie. Dlaczego, jeśli chcę się pomodlić i spotkać z Bogiem, <b>dlaczego miałbym pójść do kościoła, przecież mogę się też w tramwaju pomodlić?</b> Przecież Bóg nie potrzebuje mojej modlitwy, mojego przyjścia do kościoła. </p>
                
            <p>No tak, ale starajmy się to zrozumieć na innym przykładzie. Przypuszczam, że masz lub miałeś w Twoim życiu osobę, którą kochałeś, na której Ci bardzo zależało: małżonku, rodzicu, przyjacielu, dobrym znajomym, ... <b>Jak my ludzie się zachowujemy, jak kogoś kochamy? Chcemy się z tą osobą spotykać i spędzać razem czas.</b> </p>
                
            <p>Dzięki technologii w dzisiejszym świecie mamy do tego wiele możliwości: pisząc maile, wysyłając SMS-y, telefonując lub rozmawiając przez kamerkę na platformie społecznościowej. <b>Ale nie jest to nigdy to samo co spotkanie na żywo w realnym świecie.</b> Możemy wtedy nie tylko usłyszeć i zobaczyć drugą osobę, ale też zobaczyć mimikę na jej twarzy, posturę ciała, poczuć bicie jej serca... Możemy wtedy ją przytulić lub otrzeć łzy. Możemy być razem najbliżej jak tylko możliwie. </p>
            
            <p>Dlatego możemy się też modlić z tramwaju, tak samo, jak też możemy ukochanej osobie z tramwaju wysyłać SMS-y. <b>Ale nie będzie to nigdy to samo co spotkanie się z Bogiem twarzą w twarz na mszy świętej lub nabożeństwu. Przyjmując Pana Boga w komunii świętej, spotykamy się z nim tak blisko, jak tylko możliwie.</b> Więc chodzenie na mszę świętą w niedzielę nie powinno być ślepym przestrzeganiem trzeciego przykazania, ale bardzo intymnym spotkaniem z Bogiem. </p>
            
            <p>Chodzenie na mszę świętą możemy do pewnego stopnia zrozumieć naszym zachowaniem, jak chodzimy na randki. Przypuszczam, że raczej nie chodzicie na randki do pięknych restauracji ubrani w piżamę. Dlaczego nie? Bo chcecie się ubrać stosownie do sytuacji i pokazać szacunek dla osoby, z którą się spotykacie. Dlatego do kościoła często się ubieramy odświętnie. Nie robimy tego dla księdza, sąsiada z ławki albo kobiety, której chcemy zaimponować (choć różnie bywa...), ale żeby pokazać szacunek do Boga. Nie jest wtedy ważne czy nosimy białą koszulę lub koszulę w kratkę, czy nawet jakiś sweter. <b>Ważne jest czy się w taki sposób ubieramy, żeby pokazać szacunek do Boga, z którym się chcemy spotkać.</b> </p>
            
            <p>Wiemy, że warto się czasami wybrać do kościoła, żeby się osobiście spotkać z Bogiem. <b>Ale jak często mamy to robić?</b> A jak często mamy chodzić na randkę z dziewczyną albo rozmawiać z małżonkiem twarzą w twarz? <b>Nie musimy, ale chcemy jak najczęściej.</b> Choć czasami przez jakiś wyjazd nie możemy się fizycznie spotkać przez parę dni albo nawet parę tygodni. Są też inne rzeczy w naszym życiu, które są też bardzo ważne i nie umożliwiają tak częstych spotkań, jak byśmy chcieli: praca, studia, inne wspólnoty, sport itd. <b>Ważne jest też, żeby te sfery naszego życia nie zaniedbywać.</b> </p> 
            
            <p>Czasami największym wyrazem miłości do ukochanej osoby może być pracą nad własną karierą, własnymi studiami, własnym zdrowiem, ... szczególnie jak to robimy, żeby <b>stać się lepszą wersją siebie dla tej drugiej osoby</b>. Chociaż to może oznaczać, że będziemy drugą osobę rzadziej widzieć albo mieć dla niej mniej czasu. Byłoby pięknie, gdybyśmy mogli codziennie spotykać się z Bogiem na mszy świętej, ale przez inne zajęcia często nie jesteśmy w stanie ten czas na to wygospodarować. Bóg też chce, żebyśmy talenty, które nam dał, rozmnażali i korzystali z nich dla dobra innych. <b>Więc pięknie jest, jak możemy się z Bogiem spotkać twarzą w twarz na codziennej mszy świętej, ale czasami wystarczy krótki SMS do Boga w formie modlitwy: "Boże, dziękuję Ci za ten nowy dzień".</b> A Bóg dalej Cię będzie kochał i czekał na Ciebie każdego dnia, i żebyś codziennie rozmnażał swoje talenty.</p>

            <div class="text-center">
                <a href="index.html" class="btn btn-primary mt-4">Wróć do wszystkich postów</a>
            </div>
            <br><br>
        </div>

        <footer class="container-fluid bg-1 text-center footer">
            </footer>

    </body>
</html>