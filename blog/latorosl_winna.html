<!DOCTYPE html>
<html lang="en">
    <head>
        <title>O latoroślach winnyche</title>
        <link rel='stylesheet' href='https://maxcdn.bootstrapcdn.com/bootstrap/4.0.0/css/bootstrap.min.css' integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
        </head>
    <body>
        <header class="bg-primary text-white text-center">
            </header>

        <div class="container mt-5">
            <h1 class="text-center">O latoroślach winnych</h1>
            <p class="text-muted text-center"><i>10 Stycznia 2026</i></p>
            <hr>
            
            <img class="img-fluid w-100" src="../res/latorosl_winna_gemini.png" alt="Latorośl winna">
            <br><br>
            <p><b>Każdy z nas jest jak latorośl winna zasadzona przez dobrego Ogrodnika.</b> Wiemy z przypowieści o siewcy (<a href="https://biblia.deon.pl/rozdzial.php?id=256#W1">Mt 13, 1-9</a>), że ziarna, które nie padają na żyzną ziemię, są albo wydziobywane przez ptaki, usychają w spiekocie dnia albo są zagłuszane przez ciernie. Ale nie taki jest zamysł dobrego Ogrodnika, bo On chce, żeby Jego winogrona wyrosły i wydały dobry owoc.</p> 
            
            <p>Więc bierze sadzonki z pędów winogrona albo nasiona z ich owoców i <b>sadzi je w żyznej ziemi i podlewa obficie</b>. Dzięki sprzyjającym warunkom sadzonki wypuszczają korzenie w żyznej ziemi i nasiona zaczynają kiełkować. Latorośl się rozrasta i wyrasta w kierunku słońca, ku górze.</p> 
                
            <p>Nawet o tym pomyślał Ogrodnik, bo wbił <b>drewniany palik</b> w ziemię koło Swojej ukochanej latorośli, żeby mogła łatwiej wybić się wysoko w górę. Choć warunki są sprzyjające naszej latorośli winnej, to znajdą się też niektóre przeszkody, które mogą zagrażać jej wzrostowi.</p> 
                
            <p>Może to być zbyt wielki zapał do wybicia się w górę, zapominając o tym, żeby się <b>najpierw zakorzenić głęboko w żyznej ziemi</b>, która będzie potem dawała dużo pokarmu i siły do wzrostu. Bez korzeni to nawet olbrzymia latorośl może uschnąć w spiekocie dnia przez brak przypływu wody lub być porwana przez wiatr w burzliwych czasach.</p> 
                
            <p>My jako ludzie dążymy do różnych celów, ale <b>często znajdujemy coś innego po drodze, co przykuwa naszą uwagę i zbaczamy z wcześniej sobie wyznaczonej ścieżki</b>. Tak samo i latorośl, gdy, zamiast kierować się w kierunku słońca, zacznie się kierować w kierunku innego, sztucznego światła, to może się to źle skończyć. Bo latorośl będzie się wykrzywiać w nowym kierunku, żeby się tym dziwnym światłem nasycić. Nawet jak przez pewien czas się to będzie dobrze wieść, to w pewnym momencie każde sztuczne światło zgaśnie, bo jego energia jest tylko skończona. A słońce było i będzie, i będzie ciągle się uśmiechać do małej latorośli i dawać jej dużo energii do dalszego wzrostu, jeśli tylko latorośl tego chce. Bo może jednak latorośl woli być skrzywiona i ciągle żyć w niepewności czy się dzisiaj nie przewróci lub załamie ...</p>
                    
            <p>Więc jedyna bezpieczna droga wiedzie w górę, po wcześniejszym dobrym zakorzenieniu w żyznej ziemi. Ale i tu latorośl sama osiąga kiedyś swoje granice. <b>Nawet najsilniejsza latorośl</b>, mimo swojego dobrego zakorzenienia, <b>nie jest sama w stanie przetrwać najtrudniejsze czasy</b> lub od pewnego wzrostu zacznie przegrywać walkę z grawitacją... Dlatego Ogrodnik wybrał podczas sadzenia dla latorośli jej osobisty kawałek drewna, palik do niej idealnie dopasowany, wzdłuż którego się będzie mogła pnąć w górę. Dalej to będzie wymagało dużo wysiłku i każdy centymetr jej wzrostu będzie bolesny, ale będzie to centymetr bliżej słońca, centymetr bliżej nieba.</p> 
                
            <p>Nawet jak może się wydawać, że Ogrodnik zostawił Swoją latorośl samą na pastwę losu, to tak w ogóle nie jest. Nie jest ona sama, ale <b>Ogrodnik zasadził cały ogród pełen latorośli</b>: każdej trochę innej i z innym palikiem. Tak musi latorośl tylko popatrzyć wokoło, żeby zobaczyć, ile innych latorośli jest w podobnej sytuacji co ona: niektóre mają jeszcze małe korzenie, inne błądzą w kierunku złudnego światła, a jeszcze inne myślą, że są samowystarczalne w swoim wzroście. Wszyscy przechodzą przez podobne trudności, choć niektórym lepiej wychodzi niż innym. Ale nie w tym sens, żeby być lepszym od innych, ale żeby nieustannie dążyć ku górze w kierunku nieba.</p> 
                
            <p>Dlatego te latorośle często też stoją grupkami, gdzie oprócz palików indywidualnych stoi jeszcze duża <b>drewniana pergola</b>, po której te latorośle się w pewnym momencie mogą wspólnie wspinać i pomagać sobie nawzajem, jak jedna latorośl zapragnie na własną rękę pnąć się w bok w kierunku innego złudnego światła. Tak wszystkie latorośle się wspinają razem, pnąc się dookoła drewna, jak i dookoła siebie nawzajem. Wtedy już nie jest łatwo jakiemuś chuliganowi wykorzenić pojedynczą latorośl, bo musiałby wykorzenić całą wspólnotę latorośli naraz, a to już nie lada wysiłek.</p> 
                
            <p><b>Tak więc wzrastają te wszystkie latorośle: każda z osobna i razem jako grupa.</b> Po pewnym czasie też zaczynają wydawać owoc dobry i słodki, który w sfermentowanym, płynnym stanie jeszcze większą radość daje ludziom, którzy jego kosztują.</p> 
                
            <p><b>Ale to wszystko jest tylko możliwe, jeśli latorośle uwierzą w dobry plan naszego dobrego Ogrodnika i dadzą się prowadzić, a On już zadba o ich wzrost i żeby dobry owoc przynosiły.</b></p>

            <div class="text-center">
                <a href="index.html" class="btn btn-primary mt-4">Wróć do wszystkich postów</a>
            </div>
            <br><br>
        </div>

        <footer class="container-fluid bg-1 text-center footer">
            </footer>

    </body>
</html>