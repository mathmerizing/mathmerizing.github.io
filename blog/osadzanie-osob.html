<!DOCTYPE html>
<html lang="en">
    <head>
        <title>Osądzanie innych ludzi</title>
        <link rel='stylesheet' href='https://maxcdn.bootstrapcdn.com/bootstrap/4.0.0/css/bootstrap.min.css' integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
        </head>
    <body>
        <header class="bg-primary text-white text-center">
            </header>

        <div class="container mt-5">
            <h1 class="text-center">Osądzanie innych ludzi</h1>
            <p class="text-muted text-center"><i>22 Lutego 2025</i></p>
            <hr>
            
            <img class="img-fluid w-100" src="../res/osadzanie_osob_gemini.png" alt="Zdjęcie stania na rękach">
            <br><br>
            <p>Obejrzałem kiedyś krótki filmik o sądzie ostatecznym w którym kolejka osób stoi przed drzwiami do nieba i czeka na werdykt, czy zasługują w swoim życiu na wieczną ucztę niebieską, czy nie. Każda osoba ma ze sobą aktówkę z dobrymi i złymi czynami które popełnili w swoim życiu i sąd polega na oddawaniu aktówki aniołowi i stawanie na wadze ze skalą od "zły" do "dobry". Przychodzi pierwsza osoba, która miała w swoim życiu parę złych uczynków, choć ogólnie była dobrym człowiekiem. Ale niestety te złe czyny przeważają i waga pokazuje, że to był zły człowiek. Przychodzi więc druga osoba, która w swoim życiu dużo dobra czyniła. Po krótkim wahaniu waga - ku wielkim zdumieniu wszystkich - pokazuje, że to też był zły człowiek. Na sam koniec przychodzi grzesznik z krwi i kości, z aktówką pełną złych czynów. Podchodząc do wagi zatrzymuje go jednak Jezus, który bierze wszystkie jego grzechy na siebie i do którego grześnik się zwrócił o pomoc, żeby kroczył razem z nim przez życie. Dopiero przy Jezusie skala wagi pokazuje, że to jest naprawdę dobry człowiek. Dzięki temu, że grzesznik zaufał Bożemu miłosierdzi i Bożej miłości, miał dostęp do królestwa niebieskiego, choć miał dużo wad i grzechów.</p>

            <p>
            Co prawda jest to opowieść o sądzie ostatecznym i miłości Bożej, to zdarzają się w naszym życiu osobistym często sytuacje, w których to <b>my osądzamy innych ludzi</b>, żeby stwierdzić czy oni są godni naszego czasu, zaangażowania lub naszej miłości. Mamy więc listę wymagań do drugiej osoby, czasami długą na wiele stron, ale tak jak z tą osobą z opowieści, która dużo dobrych czynów spełniła, i to może nie wystarczyć nam. Podchodząc do tej kwestii czysto racjonalnie, to taka nasza postawa jest nieracjonalna. Nawet jeśli dążymy to perfekcji i nam to całkiem dobrze wychodzi, to nie jesteśmy jeszcze doskonali ani nigdy nie będziemy. Dlaczego więc mielibyśmy móc oczekiwać to od drugiej osoby? Każdy z nas dostał różne karty w życiu: niektórzy lepsze, a inni gorsze. Mamy różne przeżycia, różne traumy i różne osoby które spotkaliśmy na naszej drodze życiowej. Ważne jest jak my się z tym obchodzimy, jak to rozegramy. Będzie niejeden upadek i zawsze się znajdzie jakaś wada nad którą my albo druga osoba powinna popracować. Może mamy i trochę mniej wad od innych, ale zawsze się jakaś znajdzie. <b>Bądźmy więc miłosierni dla drugiego człowieka</b>, dostrzegajmy jego chęć poprawy i dawajmy nasz czas, nasze zaangażowanie i naszą miłość, nic za to nie oczekując prócz chęci poprawy. A i w tej kwestii bądźmy wyrozumiali, bo tam gdzie jest światło też jest i ciemność. <b>Najlepiej więc dawajmy nie oczekując nic w zamian.</b></p>

            <div class="text-center">
                <a href="index.html" class="btn btn-primary mt-4">Wróć do wszystkich postów</a>
            </div>
            <br><br>
        </div>

        <footer class="container-fluid bg-1 text-center footer">
            </footer>

    </body>
</html>