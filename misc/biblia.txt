Dz 5, 38b-39c
"Jeżeli bowiem od ludzi pochodzi ta myśl czy sprawa, rozpadnie się, a jeżeli rzeczywiście od Boga pochodzi, nie potraficie ich zniszczyć, i oby się nie okazało, że walczycie z Bogiem."

Ps 6, 3a
"Zmiłuj się nade mną, Panie, bom słaby."

Ps 9, 11b
"bo nie opuszczasz, Panie, tych, co Cię szukają."

Dz 10, 28c
"Lecz Bóg mi pokazał, że nie wolno żadnego człowieka uważać za skażonego lub nieczystego."

Dz 10, 34b-35
"Przekonuję się, że Bóg naprawdę nie ma względu na osoby. Ale w każdym narodzie miły jest mu ten, kto się Go boi i postępuje sprawiedliwie."

Ps 13, 3
"Dokąd w mej duszy będę przeżywał wahania, a w moim sercu codzienną zgryzotę?"

Ps 13, 6
"A ja zaufałem Twemu miłosierdziu; niech się cieszy me serce z Twojej pomocy."

Ps 15
"Kto będzie przebywał w Twym przybytku, Panie, kto zamieszka na Twojej świętej górze? Ten, który postępuje bez skazy, działa sprawiedliwie, a mówi prawdę w swoim sercu i nie rzuca oszczerstw swym językiem; ten, który nie czyni bliźniemu nic złego i nie ubliża swemu sąsiadowi; kto złoczyńcę uważa za godnego wzgardy, a szanuje tych, co się boją Pana; ten, kto dotrzymuje przysięgi, choćby z uszczerbkiem dla siebie; ten, kto nie daje swoich pieniędzy na lichwę i nie da się przekupić przeciw niewinnemu. Kto tak postępuje, nigdy się nie zachwieje.

Ps 16, 5
"Pan jest przeznaczonym mi działem i kielichem moim: To właśnie ty mój los zabezpieczasz."

Dz 17, 27b-28b
"Bo w rzeczywistości jest On niedaleko od każdego z nas. W Nim bowiem żyjemy, poruszamy się i jesteśmy"

Ps 17,8 
"Strzeż mnie jak źrenicy oka; w cieniu Twych skrzydeł mnie ukryj"

Ps 18, 31b
"On tarczą dla wszystkich, którzy do Niego się chronią."

Dz 20, 24
"Lecz ja zgoła nie cenię sobie życia, bylebym tylko dokończył biegu i posługiwania, które orzymałem od Pana Jezusa: bylebym dał świadectwo o Ewangelii łaski Bożej."

Ps 20, 5
"Niech ci udzieli, czego w sercu pragniesz, i wypełni każdy twój zamysł."

Ps 23, 1
"Pan jest moim pasterzem, nie brak mi niczego."

Ps 25, 4
"Daj mi poznać drogi Twoje, Panie, i naucz mnie Twoich ścieżek!"

Ps 25, 12
"Kim jest człowiek, co się boi Pana? Takiemu On wskazuje, jaką drogę wybrać."

Ps 31, 17
"Niech zajaśnieje Twoje oblicze nad Twym sługą, wybaw mnie w swej łaskawości!"

Mt 5, 46
"Jeśli bowiem miłujecie tych, którzy was miłują, cóż za nagrodę mieć będziecie?"

Mt 6, 6 
"Ty zaś, gdy chcesz się modlić, wejdź do swej izdebki, zamknij drzwi i módl się do Ojca twego, który jest w ukryciu. A Ojciec twój, który jest w ukryciu, odda tobie."

Mt 7, 7
"Proście, a będzie wam dane; szukajcie, a znajdziecie; kołaczcie, a otworzą wam."

Ps 39, 6b-7
"Doprawdy, życie wszystkich ludzi jest marnością. Człowiek jak cień przemija, na próżno tyle się niepokoi, gromadzi, lecz nie wie, kto to zabierze."

Ps 40, 18a
"Ja zaś jestem ubogi i nędzny, ale Pan troszczy się o mnie."

Mt 16, 26a
"Cóż bowiem za korzyść odniesie człowiek, choćby cały świat zyskał, a na swej duszy szkodę poniósł?"

Mt 17, 20b
"Jeśli będziecie mieć wiarę jak ziarnko gorczycy, powiecie tej górze: 'Przesuń się stąd tam!', a przesunie się. I nic nie będzie dla was niemożliwego."

Syr 32, 19
"Nic nie czyń bez zastanowienia, a po czynie nie żałuj."

Ps 49, 17-18
"Nie obawiaj się, jeśli ktoś się wzbogaci, jeżeli wzrośnie zamożność jego domu, bo kiedy umrze, nic z sobą nie weźmie, a jego zamożność nie pójdzie za nim."

Ps 51, 4
"Obmyj mnie zupełnie z mojej winy i oczyść mnie z grzechu mojego!"

Ps 52, 11
"Chcę Cię wysławiać na wieki za to, coś uczynił, i polegać na Twoim imieniu, bo jest dobre dla ludzi Tobie oddanych."

Mt 24, 35
"Niebo i ziemia przeminą, ale moje słowa nie przeminą."

Mt 26, 39b
"Ojcze mój, jeśli to możliwe, niech Mnie ominie ten kielich. Wszakże nie jak Ja chcę, ale jak Ty niech się stanie."

Mt 26, 42b
"Ojcze mój, jeśli nie może ominąć Mnie ten kielich i muszę go wypić, niech się stanie wola Twoja!

Ps 55, 23
"Przerzuć swą troskę na Pana, a On cię podtrzyma; nie dopuści nigdy, by miał się zachwiać sprawiedliwy."

Ps 56, 12
"W Bogu ufam, nie będę się lękał; cóż może mi uczynić człowiek?"

Ps 59, 10
"Będę baczył na Ciebie, Mocy moja, bo Ty, o Boże, jesteś moją twierdzą."

Ps 61, 2
"Słuchaj, o Boże, mojego wołania, zważ na moją modlitwę!"

Ps 61, 5
"Chciałbym zawsze mieszkać w Twoim przybytku, znajdować ucieczkę w cieniu Twoich skrzydeł!"

Ps 62, 2-3 
"Dusza moja odpoczywa tylko w Bogu, od Niego przychodzi moje zbawienie. On jedynie opoką i zbawieniem moim, twierdzą moją, więc się nie zachwieję."

Mk 8, 35-36
"Bo kto chce zachować swoje życie, straci je; a kto straci swe życie z powodu Mnie i Ewangelii, zachowa je. Cóż bowiem za korzyść stanowi dla człowieka zyskać świat cały, a swoją duszę utracić?"

Mk 9, 23c
"Wszystko możliwe jest dla tego, kto wierzy."

Mk 10, 9
"Co więc Bóg złączył, tego niech człowiek nie rozdziela."

Mk 11, 24b
"Wszystko, o co prosicie w modlitwie, stanie się wam, tylko wierzcie, że otrzymacie."

Ps 69, 6
"Boże, Ty znasz moją głupotę i występki moje nie są zakryte przed Tobą."

Łk 5, 4-6
"Gdy przestał mówić, rzekł do Szymona: 'Wypłyń na głębię i zarzućcie sieci na połów!' A Szymon odpowiedział: 'Mistrzu, całą noc pracowaliśmy i nic nie ułowiliśmy. Lecz na Twoje słowo zarzucę sieci.' Skoro to uczynili, zagarnęli tak wielkie mnóstwo ryb, że sieci ich zaczynały się rwać."

Łk 6, 35
"Wy natomiast miłujcie waszych nieprzyjaciół, czyńcie dobrze i pożyczajcie, niczego się za to nie spodziewając."

Ps 84, 13
"Panie Zastępów, szczęśliwy człowiek, który ufa Tobie!"

Ps 86, 11
"Naucz mnie, Panie, Twojej drogi, bym postępował według Twojej prawdy; skłoń moje serce ku bojaźni przed Twoim imieniem!"

Ps 90, 10
"Czas naszych dni - to lat siedemdziesiąt lub, gdy jesteśmy mocni, osiemdziesiąt; a większość z nich - to trud i marność, bo szybko mijają, my zaś odlatujemy."

Łk 22, 42
"Ojcze, jeśli chcesz, zabierz ode Mnie ten kielich. Wszakże nie moja wola, lecz Twoja niech się stanie!"

J 4, 14
"Kto zaś będzie pił wodę, którą Ja mu dam, nie będzie pragnął na wieki, lecz woda, którą Ja mu dam, stanie się w nim źródłem tryskającym ku życiu wiecznemu."

J 6, 27
"Zabiegajcie nie o ten pokarm, który niszczeje, ale o ten, który trwa na życie wieczne, a który da wam Syn Człowieczy."

Ps 103, 3-4
"On odpuszcza wszystkie twoje winy, On leczy wszystkie twe niemoce, On życie twoje wybawia od zguby, On wieńczy cię łaską i zmiłowaniem."

Ps 108, 13
"Przyjdź nam z pomocą przeciw nieprzyjacielowi, bo ludzkie ocalenie jest zawodne."

J 13, 14-15
"Przykazanie nowe daję wam, abyście się wzajemnie miłowali, tak jak ja was umiłowałem; żebyście i wy tak się miłowali wzajemnie. Po tym wszystkim poznają, że jesteście uczniami moimi, jeśli będziecie się wzajemnie miłowali."

Ps 109, 21-22
"Lecz Ty, Panie, mój Panie, ujmij się za mną przez wzgląd na Twoje imię; wybaw mnie, bo łaskawa jest Twoja dobroć. Bo jestem nędzny i nieszczęśliwy, a serce jest we mnie zranione."

Ps 118, 6
"Pan jest ze mną, nie lękam się - cóż mi może zrobić człowiek?"

Ps 118, 8
"Lepiej się uciec do Pana, niż pokładać ufność w człowieku."

Rz 2, 23
"Ty, który chlubisz się Prawem, przez przekraczanie Prawa znieważasz Boga."

Ps 121, 7
"Pan cię uchroni od zła wszelkiego, czuwa nad twoim życiem."

Ps 122, 9
"Przez wzgląd na dom Pana, Boga naszego, będę się modlił o dobro dla ciebie."

Ps 125, 4
"Panie, dobrze czyń dobrym i ludziom prawego serca!"

Rz 8, 38-39
"I jestem pewien, że ani śmierć, ani życie, ani aniołowie, ani Zwierzchności, ani rzeczy teraźniejsze, ani przyszłe, ani Moce, ani co jest wysoko, ani co głęboko, ani jakiekolwiek inne stworzenie nie zdoła nas odłączyć od miłości Boga, która jest w Chrystusie Jezusie, Panu naszym."

Rz 9, 19b-20b
"Któż bowiem woli Jego może się sprzeciwić? Człowiecze! Kimże ty jesteś, byś mógł się spierać z Bogiem?"

Ps 128, 1-3
"Szczęśliwy, kto boi się Pana i kto chodzi Jego drogami! Bo z pracy rąk swoich na pewno będziesz pożywał, będziesz szczęśliwy i dobrze będzie ci się wiodło. Małżonka twoja jak płodny szczep winny we wnętrzu twojego domu. Synowie twoi jak szczepy oliwne dokoła twojego stołu."

Rz 12, 17b
"Starajcie się dobrze czynić wszystkim ludziom."

Rz 13, 9c
"Miłuj bliźniego swego jak siebie samego!"

Rz 15, 1
"A my, którzy jesteśmy mocni [w wierze], powinniśmy znosić słabości tych, którzy są słabi, a nie szukać tylko tego, co dla nas dogodne."

Ps 138, 3
"Kiedy Cię wzywałem, wysłuchałeś mnie, pomnożyłeś siłę mej duszy."

Ps 138, 7a
"Gdy chodzę wśród utrapienia, Ty zapewniasz mi życie."

1 Kor 6, 1
"Czy odważy się ktoś z was, gdy zdarzy się nieporozumienie z drugim, szukać sprawiedliwości u niesprawiedliwych zamiast u świętych?"

Ps 139, 23-24
"Wybadaj mnie, Boże, i poznaj me serce; doświadcz mnie i poznaj moje troski, i zobacz, czy nie podążam drogą nieprawości, a prowadź mnie drogą odwieczną!"

1 Kor 24
"Czyż nie wiecie, że gdy zawodnicy biegną na stadionie, wszyscy wprawdzie biegną, lecz jeden tylko otrzymuje nagrodę? Przeto tak biegnijcie, abyście ją otrzymali."

Ps 147, 3
"[Pan] leczy złamanych na duchu i przewiązuje ich rany."

2 Kor 4, 16
"Dlatego to nie poddajemy się zwątpieniu, chociaż bowiem niszczeje nasz człowiek zewnętrzny, to jednak ten, który jest wewnątrz, odnawia się z dnia na dzień."

Ps 5, 9
"O Panie, prowadź mnie w swej sprawiedliwości, na przekór mym wrogom, wyrównaj przede mną Twoją drogę!"

2 Kor 8, 13
"Nie o to bowiem idzie, żeby innym sprawiać ulgę, a sobie utrapienie, lecz żeby była równość."

Ps 16, 11
"Ukażesz mi ścieżkę życia, pełnię radości u Ciebie, rozkosze na wieki po Twojej prawicy."

Ps 19, 13
"Kto jednak dostrzega swoje błędy? Oczyść mnie od tych, które są ukryte przede mną."

Ef 4, 25b-26
"Niech każdy z was mówi prawdę swemu bliźniemu, bo jesteście nawzajem dla siebie członkami. Gniewajcie się, a nie grzeszcie: niech nad waszym gniewem nie zachodzi słońce."

Flp 4, 13
"Wszystko mogę w Tym, który mnie umacnia."

Ps 34, 19
"Pan jest blisko skruszonych w sercu i wybawia złamanych na duchu."

Ps 41, 5
"O Panie, zmiłuj się nade mną; uzdrów mnie, bo zgrzeszyłem przeciw Tobie!"

1 Tm 6, 6-7
"Wielkim zaś zyskiem jest pobożność w połączeniu z poprzestawaniem na tym, co się ma. Nic bowiem nie przynieśliśmy na ten świat; nic też nie możeny z niego wynieść."

Ps 49, 21
"Człowiek, co w dostatku żyje, ale się nie zastanawia, przyrównany jest do bydląt, które giną."

Ps 51, 12
"Stwórz, o Boże, we mnie serce czyste i odnów w mojej piersi ducha niezwyciężonego!"

Ps 54, 4
"Boże, słuchaj mojej modlitwy, nakłoń ucha na słowa ust moich!"

Ps 56, 3c-4
"Podnieś mnie, ilekroć mnie trwoga ogarnie, w Tobie pokładam nadzieję."

Hbr 9, 22
"I prawie wszystko oczyszcza się krwią według Prawa, a bez rozlania krwi nie ma odpuszczenia grzechów."

Hbr 10, 37
"Jeszcze bowiem krótka, bardzo krótka chwila, i przyjdzie Ten, który ma nadejść, i nie spóźni się."

Ps 63, 2
"Boże, Ty Boże mój, Ciebie szukam; Ciebie pragnie moja dusza, za Tobą tęskni moje ciało, jak ziemia zeschła, spragniona bez wody."

Hbr 13, 5a
"Postępowanie wasze niech będzie wolne od zachłanności na pieniądze: zadowalajcie się tym, co macie."

Jk 1, 22-24
"Wprowadzajcie zaś słowo w czyn, a nie bądźcie tylko słuchaczami oszukującymi samych siebie. Jeżeli bowiem ktoś przysłuchuje się słowu, a nie wypełnia go, podobny jest do męża oglądającego w lustrze swe naturalne odbicie. Bo przyjrzał się sobie, odszedł i zaraz zapomniał, jakim był."

Jk 2, 18b
"Pokaż mi wiarę swoją wiarę bez uczynków, to ja ci pokażę wiarę na podstawie moich uczynków."

1 P 2, 1-3
"Odrzuciwszy więc wszelkie zło, wszelki podstęp i udawanie, zazdrość i wszelkie obmowy, jak niedawno narodzone niemowlęta pragnijcie duchowego, nie sfałszowanego mleka, abyście dzięki niemu wzrastali ku zbawieniu - jeżeli tylko zasmakowaliście, że dobry jest Pan."

1 P 2, 20b
"Ale to się Bogu podoba, jeżeli dobrze czynicie, a znosicie cierpienia."

1 P 3, 17
"Lepiej bowiem - jeżeli taka wola Boża - cierpieć, czyniąc dobrze, aniżeli źle czyniąc."

1 P 5, 7
"Wszystkie troski wasze przerzućcie na Niego, gdyż jemu zależy na was."

Ps 79, 8
"Nie pamiętaj nam win naszych przodków, niech rychło przyjdzie ku nam miłosierdzie Twoje, bo bardzo jesteśmy słabi."

Ps 86, 3
"Panie, zmiłuj się nade mną, bo nieustannie wołam do Ciebie."

Ps 88, 14
"Ja zaś, o Panie, wołam do Ciebie i rano modlitwa moja niech do Ciebie dotrze."

Ps 89, 9b
"Potężny jesteś, Panie, a wierność Twoja w krąg ciebie otacza."

Dz 5, 29a
"Trzeba bardziej słuchać Boga niż ludzi."

Ps 97, 11
"Światło wschodzi dla sprawiedliwego i radość dla ludzi prawego serca."

Dz 14, 22b
"Bo przez wiele ucisków trzeba nam wejść do królestwa Bożego."

Ps 105, 4
"Rozmyślajcie o Panu i Jego potędze, szukajcie zawsze Jego oblicza!"

Dz 20, 35d
"Więcej szczęścia jest w dawaniu aniżeli w braniu."

Ps 116, 6
"Pan strzeże ludzi pełnych prostoty; byłem bezsilny, a On mnie wybawił."

Ps 116, 12
"Cóż oddam Panu za wszystko, co mi wyświadczył."

Ps 118, 29
"Wysławiajcie Pana, bo jest dobry, bo łaska Jego na wieki."

Mt 4, 4b
"Nie samym chlebem żyje człowiek, ale każdym słowem, które pochodzi z ust Bożych."

Ps 119, 68
"Dobry jesteś i dobro czynisz; naucz mnie Twoich ustaw!"

Ps 119, 94
"Należę do Ciebie - wybaw mnie, bo rozważam Twe postanowienia."

Ps 121, 5
"Pan cię strzeże, Pan twoim cieniem przy twym boku prawym."

Mt 10, 38-39
"Kto nie bierze swego krzyża, a idzie za Mną, nie jest mnie godzien. Kto chce znaleźć swe życie, straci je, a kto straci swe życie z mego powodu, znajdzie je."

Mt 14, 30-31
"Lecz na widok silnego wiatru uląkł się i gdy zaczął tonąć, krzyknął: 'Panie, ratuj mnie!' Jezus natychmiast wyciągnął rękę i chwycił go, mówiąc: 'Czemu zwątpiłeś, człowiecze małej wiary?'"

Ps 130, 1-2a
"Z głębokości wołam do Ciebie, Panie, o Panie, wysłuchaj głosu mego!"

Ps 130, 5
"W Panu pokładam nadzieję, nadzieję żywi moja dusza, czeka na Twe słowo."

Ps 135, 6a
"Cokolwiek Panu się spodoba, to uczyni na niebie i na ziemi"

Ps 142, 2-3
"Głośno wołam do Pana, głośno błagam Pana. Wylewam przed Nim swą troskę, wyjawiam przed Nim swą udrękę."

Ps 145, 8-9
"Pan jest łagodny i miłosierny, nieskory do gniewu i bardzo łaskawy. Pan jest dobry dla wszystkich i Jego miłosierdzie ogarnia wszystkie Jego dzieła."

Ps 18, 17
"On wyciąga rękę z wysoka i chwyta mnie, wydobywa mnie z toni ogromnej."

Łk 11, 13
"Jeśli więc wy, choć źli jesteście, umiecie dawać dobre dary swoim dzieciom, to o ileż bardziej Ojciec z nieba udzieli Ducha Świętego tym, którzy go proszą."

Ps 22, 20
"Ty zaś, o Panie, nie stój z daleka; Mocy moja, śpiesz mi na ratunek!"

Ps 26, 2
"Doświadcz mnie, Panie, wystaw mnie na próbę, wybadaj moje nerki i serce."

Ps 37, 4-5
"Raduj się w Panu, a On spełni pragnienia twego serca. Powierz Panu swoją drogę i zaufaj Mu: On sam będzie działał i sprawi, że twoja sprawiedliwość zabłyśnie jak światło, a prawość twoja - jak południe."

Ps 39, 8-9b
"A teraz, czego mam oczekiwać, o Panie? W Tobie jest moja nadzieja. Wybaw mnie od wszelkich moich nieprawości."

Ps 43, 5
"Czemu jesteś zgnębiona, moja duszo, i czemu jęczysz we mnie? Ufaj Bogu, bo jeszcze Go będę wysławiać."

Rz 2, 1
"Przeto nie możesz wymówić się od winy, człowiecze, kimkolwiek jesteś, gdy zabierasz się do sądzenia. W jakiej bowiem sprawie sądzisz drugiego, w tej sam na siebie wydajesz wyrok, bo ty czynisz to samo co osądzasz."

Rz 2, 28-29
"Bo Żydem nie jest ten, który nim jest na zewnątrz, ani obrzezanie nie jest to, które jest widoczne na ciele, ale prawdziwym obrzezaniem jest obrzezanie serca, duchowe, nie zaś według litery. I ten właśnie otrzymuje pochwałę nie od ludzi, ale od Boga."

Ps 65, 4b
"Przygniatają nas nasze przewiny, Ty je odpuszczasz."

Rz 14, 1
"A tego, który jest słaby w wierze, przygarniajcie życzliwie, bez spierania się o poglądy."

Rz 14, 13
"Przestańmy więc wyrokować jedni o drugich. A raczej tak osądźcie, by nie dawać bratu sposobności do upadku lub zgorszenia." 

1 Kor 4, 3-5
"Mnie zaś najmniej zależy na tym, czy będę osądzony przez was czy przez jakikolwiek trybunał ludzki. Co więcej, nawet sam siebie nie sądze. Sumienie nie wyrzuca mi wprawdzie niczego, ale to mnie jeszcze nie sprawiedliwia. Pan jest moim sędzią. Przeto nie sądźcie przedwcześnie, dopóki nie przyjdzie Pan, który rozjaśni to, co w ciemnościach ukryte, i ujawni zamysły serc. Wtedy każdy otrzyma od Boga pochwałę."

Ps 80, 8
"Boże Zastępów, odnów nas i rozjaśnij swe oblicze, abyśmy doznali zbawienia."

2 Kor 4, 16-18
"Dlatego to nie poddajemy się zwątpieniu, chociaż bowiem niszczeje nasz człowiek zewnętrzny, to jednak ten, który jest wewnątrz, odnawia się z dnia na dzień. Niewielkie bowiem utrapienia nasze obecnego czasu gotują bezmiar chwały przyszłego wieku dla nas, którzy się wpatrujemy nie w to, co widzialne, lecz w to, co niewidzialne. To bowiem, co widzialne, przemija, to zaś, co niewidzialne, trwa wiecznie."

2 Kor 5, 21
"On to dla nas grzechem uczynił Tego, który nie znał grzechu, abyśmy się stali w nim sprawiedliwością Bożą."

Ps 107, 6
"W swoim ucisku wołali do Pana, a On ich uwolnił od trwogi."

Ps 112, 7
"Nie będzie się lękał niepomyślnej nowiny; mocne jego serce, zaufało Panu."

Ps 119, 43-45
"Nie odbieraj moim ustom słowa prawdy, bo ufam Twoim wyrokom, a Prawa Twego zawsze strzec będę, na wieki, na zawsze. Chcę kroczyć drogą przestronną, bo szukam Twoich postanowień."

Ps 119, 153-154
"Wejrzyj na moją nędzę i wyzwól mnie, bo nie zapomniałem Twojego Prawa. Broń mojej sprawy i wybaw mnie; zgodnie z Twą mową zapewnij mi życie!"

Ps 119, 174-176
"Pragnę Twojej pomocy, o Panie, a Prawo Twoje jest moją rozkoszą. Niech moja dusza żyje i niech chwali Ciebie, niech mnie wspierają Twoje wyroki! Błądzę jak owca, która zginęła; szukaj swego sługi, bo nie zapominam o Twoich nakazach."

Ps 141, 8
"Do Ciebie bowiem, Panie mój, Panie, zwracam moje oczy; do Ciebie się uciekam - Ty nie gub mej duszy."

Ps 143, 8b
"Oznajmij, jaką drogą mam kroczyć, bo wznoszę do Ciebie moją duszę."

Hbr 5, 13-14
"Każdy kto pije tylko mleko, nieświadom jest nauki o sprawiedliwości, ponieważ jest niemowlęciem. Przeciwnie, stały pokarm jest właściwy dla dorosłych, którzy przez ćwiczenie mają władze umysłu zaprawione do rozróżniania dobra i zła."

Ps 145, 14
"Pan podtrzymuje wszystkich, którzy padają, i podnosi wszystkich zgnębionych."

Jk 1, 2-3
"Za pełną radość poczytujcie sobie, bracia moi, ilekroć spadają na was różne doświadczenia. Wiedzcie, że to, co wystawia waszą wiarę na próbę, rodzi wytrwałość."

Jk 1, 26
"Jeżeli ktoś uważa się za człowieka religijnego, lecz łudząc serce swoje, nie powściąga swego języka, to pobożność jego pozbawiona jest podstaw."

Jk 4, 17
"Kto zaś umie dobrze czynić, a nie czyni, ten grzeszy."

Ps 37, 23-24
"Pan umacnia kroki człowieka i w jego drodze ma upodobanie. A choćby upadł, to nie będzie leżał, bo rękę jego Pan podtrzymuje."

Ps 40, 2-3a
"Złożyłem w Panu całą nadzieję; On pochylił się nade mną i wysłuchał mego wołania. Wydobył mnie z dołu zagłady i z kałuży błota."

Mt 6, 34
"Nie martwcie się więc o jutro, bo jutrzejszy dzień sam o siebie martwić się będzie. Dosyć ma dzień każdy swojej biedy."

Mt 7, 1-2a
"Nie sądźcie, abyście nie byli sądzeni. Bo takim sądem, jakim sądzicie, i was osądzą."

Ps 85, 5
"Odnów nas, Boże, nasz Zbawco, i zaniechaj Twego oburzenia na nas!"

Ps 86, 11a
"Naucz mnie, Panie, Twej drogi, bym postępował według Twojej prawdy."

Prz 3, 5-6
"Z całego serca Bogu zaufaj, nie polegaj na swoim rozsądku, myśl o nim na każdej drodze, a On twe ścieżki wyrówna."

Ps 94, 12-13a
"Szczęśliwy mąż, którego Ty wychowujesz, o Panie, i prawem Twoim pouczasz, by dać mu wytchnienie w dniach nieszczęśliwych."

Ps 94, 19
"Gdy w moim sercu pełno było niepokojów, Twoje pociechy przyniosły mi radość."

Ps 106, 6
"Zgrzeszyliśmy jak nasi przodkowie, popełniliśmy nieprawość, żyliśmy występnie."

J 10, 27-28a
"Moje owce słuchają mego głosu, a Ja znam je. Idą one za Mną, a Ja daję im życie wieczne."

1 Kor 13, 2
"Gdybym też miał dar prorokowania i znał wszystkie tajemnice, i posiadł wszelką wiedzę, i wiarę miał tak wielką, iżbym góry przenosił, a miłości bym nie miał - byłbym niczym."

Ps 25, 17
"Oddal udręki mojego serca, wyzwól mnie z moich ucisków!"

Ps 27, 14
"Ufaj Panu, bądź mężny, niech się twe serce umocni, ufaj Panu!"

Ps 89, 47-48
"Jak długo, Panie? Czy zawsze będziesz się ukrywał? Czy Twoje oburzenie będzie płonąć jak ogień? Pamiętaj, jak krótkie jest moje życie; dlaczego znikomymi stworzyłeś wszystkich ludzi?"

Hbr 11, 26
"Uważał bowiem za większe bogactwo znoszenie zniewag dla Chrystusa niż wszystkie skarby Egiptu, gdyż patrzył na zapłatę."

Hbr 12, 1
"I my zatem, mając dokoła siebie takie mnóstwo świadków, zrzuciwszy wszelki ciężar, a przede wszystkim grzech, który nas łatwo zwodzi, biegnijmy wytrwale w wyznaczonych nam zawodach."

Hbr 12, 5b-6
"Synu mój, nie lekceważ karcenia Pana, nie upadaj na duchu, gdy On cię doświadcza. Bo kogo miłuje Pan, tego karci, chłoszcze zaś każdego, którego za syna przyjmuje."

2 P 3, 8c
"Jeden dzień u Pana jest jak tysiąc lat, a tysiąc lat jak jeden dzień."

Ps 139, 5
"Ty [Panie] ogarniasz mnie zewsząd i kładziesz na mnie swą rękę."

Iz 54, 10
"Bo góry mogą się poruszyć i pagórki się zachwiać, ale miłość moja nie odstąpi ciebie i nie zachwieje się moje przymierze pokoju, mówi Pan, który ma litość nad tobą."

Ps 143, 6
"Wyciągam ręce do Ciebie; moja dusza pragnie Ciebie jak wyschła ziemia."

Ps 145, 15
"Oczy wszystkich wyglądają Ciebie, Ty [Panie] zaś dajesz im pokarm we właściwym czasie."

Jr 29, 11
"Ja bowiem znam zamiary, jakie mam wobec was - wyrocznia Pana - zamiary pełne pokoju, a nie zguby, by zapewnić wam przyszłość, jakiej oczekujecie."

Ps 34, 9
"Skosztujcie i zobaczcie, jak dobry jest Pan, szczęśliwy człowiek, który się do Niego ucieka."

Ps 66, 16
"Wszyscy, którzy się Boga boicie, chodźcie i słuchajcie, chcę opowiedzieć, co uczynił On mojej duszy!"

J 8, 11b
"I Ja ciebie nie potępiam. Idź i odtąd już nie grzesz."

Ps 73, 23b-24
"Tyś ujął moją prawicę, prowadzisz mnie według swego zamysłu i na koniec mnie przyjmiesz do chwały."

J 14, 14
"O cokolwiek prosić Mnie będziecie w imię moje, Ja to spełnię."

J 14, 27
"Pokój zostawiam wam, pokój mój daje wam. Nie tak jak daje świat, Ja wam daję. Niech się nie trwoży serce wasze ani się lęka."

Rz 7, 18b-19
"Latwo przychodzi mi chcieć tego, co dobre, ale wykonać - nie. Nie czynię bowiem dobra, którego chcę, ale czynię właśnie zło, którego nie chcę."

Ps 102, 2-3a
"Panie, wysłuchaj modlitwy mojej, a wołanie moje niech do Ciebie dojdzie! Nie kryj przede mną swego oblicza w dniu utrapienia mojego!"

Ps 104, 27
"Wszystko to czeka na Ciebie [Boże], byś dał im pokarm we swym czasie."

Ps 104, 33-34
"Póki mego życia, chcę śpiewać Panu i grać mojemu Bogu, póki mi życia starczy. Niech miła będzie Mu pieśń moja, będę radował się w Panu."

Ps 108, 4
"Wśród ludów będę chwalił Cię, Panie, zagram Ci wśród narodów."

1 Kor 10, 13b
"Wierny jest Bóg i nie dozwoli was kusić ponad to, co potraficie znieść, lecz zsyłając pokusę, równocześnie wskaże sposób jej pokonania, abyście mogli przetrwać."

1 Kor 10, 24
"Niech nikt nie szuka własnego dobra, lecz dobra bliźniego."

Ps 127, 1a
"Jeżeli Pan domu nie zbuduje, na próżno się trudzą ci, którzy go wznoszą."

Ga 6, 4
"Niech każdy bada własne postępowanie, a wtedy powód do chluby znajdzie tylko w sobie samym, a nie w drugim."

Ga 6, 9
"W czynieniu dobra nie ustawajmy, bo gdy pora nadejdzie, będziemy zbierać plony, o ile w pracy nie ustaniemy."

Ps 145, 2 
"Każdego dnia będę Ciebie błogosławił [Boże] i na wieki wysławiał Twe imię."

Ps 13, 2
"Jak długo, Panie, całkiem o mnie nie będziesz pamiętał? Dokąd kryć będziesz przede mną oblicze?"

Ps 18, 29
"Bo Ty, Panie, każesz świecić mojej pochodni; Boże mój, oświecasz moje ciemności."

Ps 18, 50
"Przeto będę Cię, o Panie, chwalił między narodami i będę wysławiał Twoje imię."

Ps 25, 1-2a
"Ku Tobie, Panie, wznoszę moją duszę, mój Boże, Tobie ufam, niech nie doznam zawodu!"

Ps 25, 21
"Niechaj mnie chronią niewinność i prawość, bo w Tobie, Panie, pokładam nadzieję."

Ps 27, 1
"Pan światłem i zbawieniem moim: kogóż mam się lękać? Pan obroną mojego życia: przed kim mam się trwożyć?"

Ps 30, 3
"Panie, mój Boże, do Ciebie wołałem, i Tyś mnie uzdrowił."

Ps 32, 7
"Tyś dla mnie ucieczką, z ucisku mnie wyrwiesz, otoczysz mnie radościami ocalenia."

Ps 34, 5
"Szukałem Pana, a On mnie wysłuchał i uwolnił od wszelkiej trwogi."

Ps 66, 9
"On obdażył życiem naszą duszę, a nodze naszej nie dał się potknąć."

Ps 73, 28
"Mnie zaś dobrze jest być blisko Boga, w Panu wybrałem sobie schronienie, by opowiadać wszystkie Jego dzieła."

Ps 77, 4b
"Duch mój słabnie, im więcej rozmyślam."

Ps 77, 14
"Boże, Twoja droga jest święta; który bóg dorówna wielkością naszemu Bogu?"

Ps 90, 17b
"I wspieraj pracę rąk naszych, dzieło rąk naszych wspieraj!"

Ps 92, 2-3
"Dobrze jest dziękować Panu i śpiewać imieniu Twemu, o Najwyższy; głosić z rana Twoją łaskawość, a wierność Twoją podczas nocy."

Ps 106, 44-45
"Lecz wejrzał na ich utrapienie, gdy wysłuchiwał ich błagań. I wspomniał dla ich dobra na swoje przymierze, i pożałował ich w swej wielkiej łaskawości."

Ps 108, 2a
"Serce moje jest gotowe, Boże, zaśpiewam i zagram."

Ps 116, 16
"O Panie, jestem Twoim sługą, Twym sługą, synem Twojej służebnicy - Ty rozerwałeś moje kajdany."

Mk 11, 25
"A kiedy stajecie do modlitwy, przebaczcie, jeśli macie coś przeciw komuś, aby także Ojciec wasz, który jest w niebie, przebaczył wam wykroczenia wasze."

Ps 119, 165
"Obfity pokój dla miłujących Twe Prawo, nie przytrafi się im żadne potknięcie."

Mk 16, 15b
"Idźcie na cały świat i głoście Ewangelię wszelkiemu stworzeniu!"

Ps 125, 1
"Ci, którzy Panu ufają, są jak góra Syjon, co się nie porusza, ale trwa na wieki."

Łk 12, 31
"Starajcie się raczej o Jego królestwo, a te rzeczy będą wam dodane."

Ps 145, 19
"[Pan] spełnia wolę tych, którzy się Go boją, usłyszy ich wołanie i przyjdzie im z pomocą."

Koh 3, 22
"Zobaczyłem więc, iż nie ma nic lepszego
nad to, że się człowiek cieszy ze swych dzieł, gdyż taki jego udział. Bo któż mu pozwoli zobaczyć, co stanie się potem?"

Rz 11, 33b
"Jakże niezbadane są Jego wyroki i nie do wyśledzenia Jego drogi!"

Rz 12, 3b
"Niech nikt nie ma o sobie wyższego mniemania, niż należy, lecz niech sądzi o sobie trzeźwo."

Ps 51, 14
"Przywróć mi radość z Twojego zbawienia i wzmocnij mnie duchess ochoczym!"

2 Kor 4, 5
"Nie głosimy bowiem siebie samych, lecz Chrystusa Jezusa jako Pana, a nas - jako sługi wasze przez Jezusa."

Ps 59, 18
"Będę śpiewał Tobie, Mocy moja, bo Ty, o Boże, jesteś moją twierdzą, mój łaskawy Boże."

Ef 4, 29
"Niech nie wychodzi z waszych ust żadna mowa szkodliwa, lecz tylko budująca, zależnie od potrzeby, by wyświadczyła dobro słuchającym."

Ef 4, 32
"Bądźcie dla siebie nawzajem dobrzy i miłosierni. Przebaczajcie sobie, tak jak i Bóg wam przebaczył w Chrystusie."

Iz 2, 4
"On będzie rozjemcą pomiędzy ludami i sędzią dla licznych narodów. Wtedy swe miecze przekują na lemiesze, a swoje włócznie na sierpy. Naród przeciw narodowi nie podniesie miecza, nie będą się więcej zaprawiać do wojny."

Ps 94, 18
"A kiedy myślałem: 'Moja noga się chwieje', wtedy mnie podtrzymała Twoja, Panie, łaska!"

Hbr 2, 18
"Przez to bowiem, co sam wycierpiał poddany próbie, może przyjść z pomocą tym, którzy jej podlegają."

1 J 3, 24
"Kto wypełnia Jego przykazania, trwa w Bogu, a Bóg w nim; a to, że trwa On w nas, poznajemy po Duchu, którego nam dał."

1 J 4, 18
"W miłości nie ma lęku, lecz doskonała miłość usuwa lęk, ponieważ lęk kojarzy się z karą. Ten zaś, kto się lęka, nie wydoskonalił się w  miłości."

Ps 131, 2
"Zaprowadziłem ład i spokój w mojej duszy. Jak niemowlę u swej matki, jak niemowlę - tak we mnie jest moja dusza."